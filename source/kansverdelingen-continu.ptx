<?xml version="1.0" encoding="UTF-8" ?>

<chapter xml:id="normale-verdeling" xmlns:xi="http://www.w3.org/2001/XInclude">

  <title>De normale verdeling</title>
  <introduction>
    <p>
      Beschouw de stochast <q>het gooien van zes ogen met een dobbelsteen</q>. Deze stochast is binomiaal verdeeld met <m>p=\dfrac{1}{6}</m>. Als je de verdeling bestudeert voor toenemende waarden van <m>n</m> (zie <url href="https://www.desmos.com/calculator/umfukn2gkp">
      deze link </url>), dan merk je op dat deze steeds symmetrischer wordt. Voor <m>n \to +\infty</m> gaat de binomiale verdeling over in de normale verdeling. In de grafiek hieronder zie je de binomiale verdeling voor 200 worpen. De volle oranje lijn is de grafische voorstelling van de normale verdeling. Dit is een continue kansverdeling en het onderwerp van dit hoofdstuk.
    </p>

    <sidebyside width="50%">
      <image source="binnom.png"/>
    </sidebyside>
  </introduction>
  <section>
    <title>Continue stochasten</title>
    <p>
      Een continue stochast neemt, in tegenstelling tot een discrete stochast, een oneindig aantal waarden aan. In de praktijk bestaan er natuurlijk geen oneindige uitkomstenverzamelingen, maar toch zijn continue stochasten bijzonder nuttig om kansexperimenten met een groot aantal mogelijke uitkomsten te modelleren.
    </p>
    <p>
      We gaan verder met bovenstaande stochast en beschouwen 10 herhalingen: <m>X \sim B\left (10,\frac{1}{6}\right)</m>. We stellen de kansverdeling nu voor met een histogram dat we als volgt construeren: voor elke <m>x_i</m> tekenen we een rechthoek met basis 1 gecentreerd rond <m>x_i</m> en met hoogte <m>p_i</m>. De kans <m>p_i=P(X=x_i)/</m> is nu ook gelijk aan de oppervlakte van de rechthoek horend bij <m>x_i</m> en de som van alle oppervlaktes van alle rechthoeken is bovendien gelijk aan 1.
    </p>
    <sidebyside width="50%">
      <image source="histogram.png"/>
    </sidebyside>
    <p>
      Als we nu een frequentiepolygoon toevoegen aan het histogram en <m>n</m> laten toenemen, dan zien we dat de frequentiepolygoon steeds vloeiender wordt en de som van alle oppervlaktes van de rechthoeken zal bijgevolg steeds beter benaderd worden door de oppervlakte onder deze kromme. Vergelijk bijvoorbeeld het histogram en de frequentiepolygoon voor <m>X \sim B\left (10,\frac{1}{6}\right)</m> en <m>X \sim B\left (50,\frac{1}{6}\right)</m>:
    </p>
    <sidebyside widths="45% 45%">
      <image source="polygoon1.png"/>
      <image source="polygoon2.png"/>
    </sidebyside>
    <sidebyside widths="45% 45%">
      <p>
        De kans <m>P(4 \le X \le 6)</m> is gelijk aan de som van de oppervlaktes van de rechthoeken horend bij <m>x=4</m>, <m>x=5</m> en <m>x=6</m> en kan benaderd worden door de oppervlakte te berekenen onder de frequentiepolygoon tussen <m>x=3,5</m> en <m>x=6,5</m>.
      </p>
      <image source="continuïteitscorrectie.png"/>
    </sidebyside>
    <p>
      Als <m>n</m> steeds groter wordt, zal de frequentiepolygoon van de binomiale kansverdeling steeds beter de grafiek van de <term>kansdichtheidsfunctie</term> van de normale verdeling benaderen. Voor <m>n=100</m> is de overeenstemming bijvoorbeeld al vrij goed (<url href="https://www.desmos.com/calculator/ua4wtekyba"> link naar Desmos grafiek </url>):
    </p>
    <sidebyside width="50%">
      <image source="binnom2.png"/>
    </sidebyside>
    <assemblage>
      <title>Continue stochast</title>
      <p>
        Een continue stochast <m>X</m> kan alle waarden uit een interval <m>[a,b]</m> aannemen en wordt beschreven met een kansdichtheidsfunctie <m>f(x)</m>. De kans dat de stochast een waarde aanneemt in het interval <m>[x_1,x_2]</m> wordt gegeven door
        <me>
          P(x_1 \le X \le x_2)= \int_{x_1}^{x_2} f(x) \; dx
        </me>
        Dit is de oppervlakte onder de grafiek van <m>f</m> en tussen de verticale rechten <m>x=x_1</m> en <m>x=x_2</m>. Het berekenen van kansen wordt dus herleid tot het berekenen van oppervlaktes.
      </p>
      <p>
        De kansdichtheidsfunctie heeft de volgende eigenschappen:
        <ul>
          <li>
            <p>
               <m>f(x) \ge 0</m> voor alle <m>x \in \mathbb{R}</m>
            </p>
          </li>
          <li>
            <p>
              voor alle <m>x_1, x_2 \in \mathbb{R}</m> geldt dat <m>\int_{x_1}^{x_2} f(x) \; dx</m> bestaat
            </p>
          </li>
          <li>
            <p>
              de totale oppervlakte onder de grafiek is 1: <m>\int_{a}^{b} f(x) \; dx = 1</m>
            </p>
          </li>
        </ul>
      </p>
      <p>
        De verwachtingswaarde, de variantie en de standaardafwijking voor een continue stochast zijn:
        <md>
          <mrow>\amp \mu_X=E(X) = \int_{a}^{b} x f(x) \; dx</mrow>
          <mrow>\amp \sigma_X^2=Var(X) = \int_{a}^{b} (x-E(X))^2 f(x) \; dx </mrow>
          <mrow>\amp \sigma_X=\sqrt{Var(X)} </mrow>
        </md>
      </p>
      <p>
        Naast de kansdichtheidsfunctie definieert men vaak ook de cumulatieve verdelingsfunctie <m>F(x)</m> als
        <me>
          F(x)=P( X \le x)=\int_a^x f(t) \; dt
        </me>
      </p>
    </assemblage>
    <p>
      De kans dat een continue stochast een welbepaalde waarde <m>x_1</m> aanneemt is steeds gelijk aan nul. De oppervlakte onder een punt van de grafiek is immers ook nul:
      <me>
        P(X=x_1) = \int_{x_1}^{x_1} f(x) \; dx =0
      </me>
       Dit lijkt misschien vreemd, maar bedenk dat dit eigenlijk betekent dat de kans dat een pak van 1 kg suiker een massa heeft van <m>1,14159\ldots=\pi-2</m> kg gelijk is aan nul. Dit klinkt al een pak logischer. Er bestaat immers geen balans met een oneindig grote nauwkeurigheid. Stel dat de balans een nauwkeurigheid heeft van 1 g, dan kunnen we enkel spreken over de kans dat de massa van een pak suiker behoort tot het interval <m>[1,141;1,142]</m> kg en deze kans is wel verschillend van nul. Aangezien de kans dat de stochast een welbepaalde waarde aanneemt gelijk is aan nul geldt er dat
      <ul>
        <li>
          <p>
            <m>P(X \ge x_1)=P(X \gt x_1)</m>
          </p>
        </li>
        <li>
          <p>
            <m>P(X \le x_2)=P(X \lt x_2)</m>
          </p>
        </li>
        <li>
          <p>
            <m>P(x_1 \le X \le x_2)=P(x_1 \lt X \le x_2)=P(x_1 \le X \lt  x_2)=P(x_1 \lt X \lt x_2)</m>
          </p>
        </li>
      </ul>
    </p>
    <p>
      Het interval <m>[a,b]</m> hoeft niet eindig te zijn. Een normaal verdeelde stochast kan bijvoorbeeld elke reële waarde aannemen, dus de kansdichtheidsfunctie <m>f</m> van de normale verdeling voldoet aan <m>\int_{-\infty}^{+\infty} f(x) \; dx = 1</m>. Dit is een voorbeeld van een <term>oneigenlijke integraal </term> van de eerste soort. Een dergelijke integraal bereken je door eerst <m>\int_{-c}^{c} f(x) \; dx</m> te berekenen en van het resultaat vervolgens de limiet te berekenen voor <m>c \to +\infty</m>. Als de limiet bestaat, dan zeggen we dat de oneigenlijke integraal convergent is; bestaat de limiet niet, dan is de oneigenlijke integraal divergent.
    </p>
    <p>
      Vooraleer we dieper ingaan op de normale verdeling, bespreken we een aantal voorbeelden van continue stochasten.
    </p>

    <example>
      <title>Een schietschijf raken</title>
      <p>
        Je schiet een pijl af naar een schietschijf. De schietschijf is cirekvormig met straal <m>r</m>. Wat is de kans dat de pijl op een afstand tussen <m>r_1</m> en <m>r_2</m> van de roos terechtkomt? Veronderstel dat je de schietschijf altijd raakt en niet mikt op een specifieke plaats.
      </p>
      <p>
        De uitkomstenverzameling is de verzameling van alle koppels <m>(x,y)</m> waarvoor geldt dat <m>x^2+y^2 \le r^2</m>. De stochast <m>X</m> is de afstand van de pijl tot de roos. De kans dat een pijl in een bepaald gebied van de schietschijf terechtkomt is rechtevenredig met de oppervlakte van dat gebied. Er geldt dus dat
        <me>
            P(r_1 \le X \le r_2) = \frac{\pi r_2^2- \pi r_1^2}{\pi r^2} = \frac{r_2^2-r_1^2}{r^2}
        </me>
      </p>
      <p>
        We berekenen nu deze kans nu opnieuw door eerst de kansdichtheidsfunctie af te leiden. De oppervlakte van een cirkel met straal <m>x</m> is <m>S=\pi x^2</m>. De differentiaal <m>dS</m> heeft ons dan de oppervlakte van een ring met straal <m>x</m> en breedte <m>dx</m>: <m>dS=2 \pi x dx</m>. De totale kans om de schietschijf te raken is 1, dus moet er gelden dat <m>c \int_0^r 2 \pi x \; dx=1</m>. Dit leidt tot <m>c \pi r^2=1 \Leftrightarrow c=\dfrac{1}{\pi r^2}</m> en de kansdichtheidsfunctie is  <m>f(x)=\dfrac{2x}{r^2}</m>. De gevraagde kans is
         <me>
          P(r_1 \le X \le r_2)=\int_{r_1}^{r_2} \frac{2x}{r^2} \; dx = \frac{2}{r^2} \int_{r_1}^{r_2} x \; dx=\frac{r_2^2-r_1^2}{r^2}
        </me>
      </p>
    </example>

    <example>
      <title>Wachten op de bus</title>
        <p>
          Je wacht op een bus die hoogstens 15 minuten te laat komt. De stochast <m>X</m> is de wachttijd. Bereken de kans dat de bus minder dan 3 minuten te laat is en de wachttijd die je mag verwachten.  Ga ervan uit dat de kansdichtheidsfunctie een dalende rechte is.
        </p>
        <p>
          Als de kansdichtheidsfunctie een dalende rechte is, betekent dit dat de bus eerder vroeger dan later komt. De kansdichtheidsfunctie is van de vorm <m>f(x)=-c(x-15)</m> en als we stellen dat <m>\int_0^{15} f(x) \; dx =1</m> volgt er dat <m>c=\dfrac{2}{15^2}</m>. We berekenen de gevraagde kans
          <me>
            P(0 \le X \le 3) =-\frac{2}{15^2} \int_0^{3} (x-15) \; dx=0,36
          </me>
          De verwachtingswaarde is
          <me>
            \mu = \frac{2}{15^2}\int_0^{15} x(15-x)\; dx=5
          </me>
        </p>
    </example>

    <activity>
      <statement>
        <p>
          Je wacht op een bus die hoogstens 15 minuten te laat komt. De stochast <m>X</m> is de wachttijd. Bereken de verwachtingswaarde als elk tijdstip van aankomst even waarschijnlijk is. Om hierop te antwoorden hoef je eigenlijk niet te rekenen. Voer de berekeningen wel uit om te controleren of je het algemene principe onder de knie hebt.
        </p>
      </statement>
    </activity>

  </section>
  <section>
    <title>De normale verdeling</title>
    <p>
      De normale verdeling is één van de meest gebruikte verdelingen in de statistiek. Heel wat grootheden zijn normaal verdeeld: lengte en gewicht van mensen, het IQ, de inhoud van machinaal gevulde verpakkingen, meetfouten, <m>\ldots</m> De normale verdeling wordt vaak ook de Gaussverdeling genoemd (naar de Duitse wiskundige Carl Friedrich Gauss).
    </p>
    <sidebyside widths="45% 45%" margins="0% 0%">
      <p>
        Hiernaast zie je bijvoorbeeld het frequentiehistogram van de lengtes van 2504 jongens van 18 of 19 jaar oud. De gemiddelde lengte is 181,76 cm en de standaardafwijking 6,85 cm.
      </p>
      <image source="lengte.png"/>
    </sidebyside>
    <p>
      De "klokvormige" kromme die door het histogram getrokken is, is de grafiek van de kansdichtheidsfunctie van een normaal verdeelde stochast met verwachtingswaarde 181,8 cm en standaardafwijking 6,9 cm. De kansverdelingsfunctie is een theoretisch model voor de frequentieverdeling van de lengtes van alle jongens van 18 of 19 jaar dat we kunnen gebruiken om voorspellingen te doen.
    </p>
    <assemblage>
      <title>Normale verdeling</title>
      <p>
        Een continue stochast <m>X</m> is normaal verdeeld met verwachtingswaarde <m>\mu</m> en standaardafwijking <m>\sigma</m> als de kansdichtheidsfunctie gegeven wordt door:
        <me>
            f(x)=\frac{1}{\sqrt{2 \pi} \sigma} e^{-\dfrac{1}{2} \left (\dfrac{x-\mu}{\sigma} \right )^2}
        </me>
        We noteren <m>X \sim N(\mu,\sigma)</m>.
      </p>
    </assemblage>
    <p>
      Op basis van het functievoorschrift leiden we onmiddellijk af dat <m>\mu</m> veranderen de grafiek verschuift volgens de <m>x</m>-as en dat we de grafiek smaller of breder kunnen maken door <m>\sigma</m> te verkleinen of vergroten. De grafiek is duidelijk ook symmetrisch t.o.v. <m>x=\mu</m>: <m>f(\mu-x)=f(\mu+x)</m> en bereikt haar maximum in <m>x=\mu</m>.
    </p>

    <interactive desmos="g1xtur5lyb" width="100%" aspect="4:3" preview="desmos-grafieknorm.png"/>

    <example>
      <p>
        Met behulp van de kansdichtheidsfunctie kunnen we volgende vragen beantwoorden:
        <ol>
          <li>
            <p>
              Hoeveel jongens hebben een lengte die hoogstens 10 cm van het gemiddelde afwijkt? Dit komt neer op het berekenen van de kans <m>P(171,8 \le X \le 191,8)</m>. We gebruiken <c>normaldist</c><fn>Er bestaat trouwens geen gesloten vorm voor de onbepaalde integraal van de kansdichtheidsfunctie van de normale verdeling. Er geldt wel dat <m>\int_{-\infty}^{+\infty} e^{-x^2} \; dx = \sqrt{\pi}</m>, maar dit resultaat afleiden gaat momenteel wat te ver.</fn> in Desmos om deze kans te berekenen en te visualiseren (<url href="https://www.desmos.com/calculator/1nocff7rk9">Desmos link</url>):
            </p>
            <interactive desmos="1nocff7rk9" width="100%" aspect="4:3" preview="normaal.png"/>
            <p>
              Op je rekenmachine gebruik je <c>DISTR</c> <m>\to</m> <c>2: normalcdf</c>
            </p>
          </li>
          <li>
            <p>
              Hoeveel jongens zijn niet groter dan 170 cm? Deze kans is <m>P(X \le 170) =  0,0436</m>.
            </p>
          </li>
          <li>
            <p>
              Hoeveel jongens hebben een lengte die meer dan twee standaardafwijkingen van het gemiddelde afwijkt? Dit komt neer op het berekenen van de som <m>P(X \lt 168) + P(X \gt 195,6)</m>. Wegens de symmetrie van de kansverdeling is deze som ook gelijk aan <m>2 P(X \lt 168) = 0,0455</m>.
            </p>
          </li>
          <li>
            <p>
              Welke jongens behoren tot de kleinste 2% van het land en welke tot de grootste 2%? Om de grens van de 2% kleinste jongens te bepalen, moeten we de waarde <m>x</m> bepalen waarvoor geldt dat <m>P(X \le x)=0,02</m>. We hebben bijgevolg de inverse functie van de cumulatieve verdelingsfunctie nodig
              <me>
                F(x) = 0,02 \Leftrightarrow x = F^{-1}(0,02)
              </me>
              In Desmos beschik je over een commando <c>inversecdf</c> waarmee je functiewaarden van een inverse cumulatieve verdelingsfunctie kan berekenen. Op je rekenmachine gebruik je <c>DISTR</c> <m>\to</m> <c>3: invNorm</c>.  Let op! Beide commando's kunnen enkel vergelijkingen van de vorm <m>P(X \le x)=c</m> oplossen.
            </p>
          </li>
        </ol>
      </p>
      <p>
      </p>
    </example>

    <exercises>
      <!--Vlaamse meisjes zijn gemiddeld 159 cm groot met een standaardafwijking van 7 cm. De Vlaamse jongens zijn gemiddeld even groot, maar met een standaardafwijking van 7,5 cm. Welke grafiek stelt de kansverdeling van de meisjes voor en welke grafiek de kansverdeling van de jongens?-->
      <exercise>
        <statement>
          <p>
            Een klas van 25 leerlingen scoort gemiddeld 6,2 op een toets Frans. Hoeveel leerlingen scoorden een 4,7 of lager? Veronderstel dat de punten normaal verdeeld zijn met een standaardafwijking van 1,5.
          </p>
        </statement>
        <solution>
          <p>
            <url href="https://www.desmos.com/calculator/vq3pitzvdp"/>
          </p>
        </solution>
      </exercise>
      <exercise>
        <statement>
          <p>
            De diameter van een reeks machinaal vervaardigde wrijvingsringen is normaal verdeeld met <m>\mu=16,02</m> mm en <m>\sigma = 0,14</m> mm. De toegelaten speling rond het gemiddelde bedraagt 0,18 mm. Hoeveel procent van de ringen wordt afgekeurd?
          </p>
        </statement>
        <solution>
          <p>
            <url href="https://www.desmos.com/calculator/vq3pitzvdp"/>
          </p>
        </solution>
      </exercise>
      <exercise>
        <statement>
          <p>
            Een machine vult pakken met suiker. De massa suiker die door de machine afgeleverd wordt, is normaal verdeeld met <m>\mu = 1015</m> g en <m>\sigma=10</m> g.
            <ol>
              <li>
                <p>
                  Hoeveel percent van de pakken bevat minder dan 1 kg?
                </p>
              </li>
              <li>
                <p>
                  Bepaal de grens van de <m>10</m>% zwaarste pakken.
                </p>
              </li>
            </ol>
          </p>
        </statement>
        <solution>
          <p>
            <url href="https://www.desmos.com/calculator/vq3pitzvdp"/>
          </p>
        </solution>
      </exercise>
      <exercise>
        <statement>
          <p>
            (met computer) Een fabrikant van hondenvoer controleert de massa van pakken hondenvoer van 500 gram. De resultaten (in gram) staan hieronder opgelijst.
          </p>
          <sidbyside>
            <tabular top="major">
              <row>
                <cell>
                  512
                </cell>
                <cell>
                  511
                </cell>
                <cell>
                  506
                </cell>
                <cell>
                  514
                </cell>
                <cell>
                  498
                </cell>
              </row>
              <row>
                <cell>
                  509
                </cell>
                <cell>
                  513
                </cell>
                <cell>
                  511
                </cell>
                <cell>
                  520
                </cell>
                <cell>
                  495
                </cell>
              </row>
              <row>
                <cell>
                  504
                </cell>
                <cell>
                  502
                </cell>
                <cell>
                  507
                </cell>
                <cell>
                  520
                </cell>
                <cell>
                  497
                </cell>
              </row>
              <row>
                <cell>
                  503
                </cell>
                <cell>
                  493
                </cell>
                <cell>
                  496
                </cell>
                <cell>
                  502
                </cell>
                <cell>
                  526
                </cell>
              </row>
              <row>
                <cell>
                  523
                </cell>
                <cell>
                  511
                </cell>
                <cell>
                  522
                </cell>
                <cell>
                  511
                </cell>
                <cell>
                  501
                </cell>
              </row>
              <row>
                <cell>
                  501
                </cell>
                <cell>
                  491
                </cell>
                <cell>
                  528
                </cell>
                <cell>
                  504
                </cell>
                <cell>
                  516
                </cell>
              </row>
              <row>
                <cell>
                  494
                </cell>
                <cell>
                  505
                </cell>
                <cell>
                  501
                </cell>
                <cell>
                  503
                </cell>
                <cell>
                  514
                </cell>
              </row>
              <row>
                <cell>
                  513
                </cell>
                <cell>
                  495
                </cell>
                <cell>
                  525
                </cell>
                <cell>
                  508
                </cell>
                <cell>
                  513
                </cell>
              </row>
              <row>
                <cell>
                  504
                </cell>
                <cell>
                  514
                </cell>
                <cell>
                  504
                </cell>
                <cell>
                  499
                </cell>
                <cell>
                  504
                </cell>
              </row>
              <row bottom="major">
                <cell>
                  528
                </cell>
                <cell>
                  512
                </cell>
                <cell>
                  516
                </cell>
                <cell>
                  506
                </cell>
                <cell>
                  503
                </cell>
              </row>
            </tabular>
          </sidbyside>
          <p>
            <ol>
              <li>
                <p>
                  Maak een histogram en bereken het gemiddelde en de standaardafwijking.
                </p>
              </li>
              <li>
                <p>
                  Veronderstel dat de massa van de pakken normaal verdeeld is en plot de kansdichtheidsfunctie over het histogram.
                </p>
              </li>
              <li>
                <p>
                  Wat is het percentage pakken dat minder dan 500 g weegt?
                </p>
              </li>
            </ol>
          </p>
        </statement>
        <solution>
          <p>
            <url href="https://www.desmos.com/calculator/vq3pitzvdp"/>
          </p>
        </solution>
      </exercise>
    </exercises>
  </section>
  <section>
    <title>De standaardnormale verdeling</title>
    <p>
      De gemiddelde lengte van jongens van 14 jaar oud is 166 cm met een standaardafwijking van 8 cm. Roelof is 178 cm lang en behoort daarmee tot de top <m>6,7</m>% van zijn leeftijdsgroep. De gemiddelde lengte van meisjes van 17 jaar oud is ook 166 cm, maar met een standaardafwijking van 6 cm. Ellen is, net als Roelof, 178 cm lang en behoort daarmee tot de top <m>2,3</m>% van haar leeftijdsgroep.
    </p>
    <sidebyside width="50%">
      <image source="vergelijken.png"/>
    </sidebyside>
    <p>
      Als je enkel wil bepalen wie van de twee relatief gezien de grootste is, volstaat het om te berekenen hoeveel standaardafwijkingen hun lengte boven de verwachtingswaarde ligt. Voor Roelof is dit <m>\dfrac{178-166}{8}=1.5</m> en voor Ellen <m>\dfrac{178-166}{6}=2</m>.
    </p>
    <assemblage>
      <title>z-score</title>
      <p>
        De <m>z</m>-score, <m>z=\dfrac{x-\mu}{\sigma}</m>, geeft aan hoeveel standaardafwijkingen <m>x</m> verwijdert is van de verwachtingswaarde. <m>z</m>-scores worden gebruikt om waarden van verschillende normale verdelingen met elkaar te vergelijken.
      </p>
    </assemblage>
    <p>
      Het berekenen van een <m>z</m>-score komt eigenlijk neer op het transformeren van <m>X \sim N(\mu,\sigma)</m> naar een stochast <m>Z</m> die verdeeld is volgens de standaardnormale verdeling: <m>Z \sim N(0,1)</m>. We schrijven dit even expliciet uit.
      <me>
        P(x_1 \le X \le x_2)=\dfrac{1}{\sigma \sqrt{2\pi}}\int_{x_1}^{x_2} e^{-\dfrac{1}{2}\left (\dfrac{x-\mu}{\sigma} \right )^2}\; dx
      </me>
      We voeren een substitutie door: <m>z=\dfrac{x-\mu}{\sigma} \Rightarrow dz=\dfrac{dx}{\sigma}</m>
      <me>
        \frac{1}{\sigma \sqrt{2\pi}}\int_{x_1}^{x_2} e^{-\dfrac{1}{2}\left (\dfrac{x-\mu}{\sigma} \right )^2}\; dx = \dfrac{1}{\sqrt{2\pi}}\int_{\frac{x_1-\mu}{\sigma}}^{\frac{x_2-\mu}{\sigma}} e^{-\dfrac{z^2}{2}}\; dz
      </me>
      Er geldt dus dat <m>P(x_1 \le X \le x_2)=P\left ( \frac{x_1-\mu}{\sigma} \le Z \le \frac{x_2-\mu}{\sigma} \right)</m>.
      Voor het voorbeeld van Roelof en Ellen worden de kansen na de transformatie: <m>P(X \ge 178)=P(Z \ge 1,5)</m> en  <m>P(X \ge 178)=P(Z \ge 2)</m>. Grafisch:
     </p>
     <sidebyside width="50%">
       <image source="zscore.png"/>
     </sidebyside>
     <p>
       Voor de komst van rekenmachines en computers gebeurde elke kansberekening met een normale verdeling via het herleiden naar de standaardnormale verdeling. Er bestonden dan tabellen waarin de kansen <m>P(Z \le z)</m> moesten opgezocht worden.
     </p>
     <exercises>
       <exercise>
         <statement>
           <p>
             Een wiskundewedstrijd op 100 punten waarvan de uitslag als normaal verdeeld mag beschouwd worden, heeft als gemiddelde 70 punten en als standaardafwijking 15 punten. Annelore behaalde 58 punten en Bea 91 punten. De <m>z</m>-score van Greet was -1 en die van Daisy 1,6. De uitslag van Evert was zo dat 30% van de deelnemers een betere uitslag behaalden.
             <ol>
               <li>
                 <p>
                   Standaardiseer de scores van Annelore en Bea.
                 </p>
               </li>
               <li>
                 <p>
                   Welk % van de deelnemers behaalde een score tussen die van Annelore en Bea?
                 </p>
               </li>
               <li>
                 <p>
                   Wat was het resultaat van Greet, Daisy en Evert?
                 </p>
               </li>
             </ol>
           </p>
         </statement>
         <solution>
           <p>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             Beschouw een stochast <m>Z</m> verdeeld volgens de standaardnormale verdeling: <m>Z \sim N(0,1)</m>. Bereken de volgende kansen: <m>P(-1 \le Z \le 1)</m>, <m>P(-2 \le Z \le 2)</m> en <m>P(-3 \le Z \le 3)</m>.
           </p>
         </statement>
         <solution>
           <p>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             De slaapduur bij een verdovingsmiddel is normaal verdeeld met <m>\mu=6</m> uur en <m>\sigma=1,5</m> uur. Mag een anesthesist bij toediening van dit middel voor 99% zeker zijn dat de patiënt minstens 3 uur verdoofd is?
           </p>
         </statement>
         <solution>
           <p>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             Beschouw een stochast <m>Z</m> verdeeld volgens de standaardnormale verdeling: <m>Z \sim N(0,1)</m>. Bereken een symmetrisch interval rond <m>0</m>  waarbinnen zich respectievelijk 90%, 95% en 99% van de waarden van <m>Z</m> bevinden.
           </p>
         </statement>
         <solution>
           <p>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             In een fabriek worden pakjes thee machinaal gevuld. De massa van deze pakjes is normaal verdeeld met <m>\mu=255</m> gram en <m>\sigma=4</m> gram. Gebruik het resultaat van de voorgaande oefening om een symmetrisch interval rond <m>\mu</m> te berekenen waarbinnen waarbinnen zich 95% van de pakjes bevinden.
           </p>
         </statement>
        <solution>
           <p>
             Voor de stochast <m>Z</m> geldt dat <m>P(-1,960 \le Z \le 1,960)</m>. Uit <m>z=\dfrac{x-\mu}{\sigma}</m> volgt dat <m>x=\mu +\sigma z</m>. Het gezochte interval is dus van 247 tot 263 gram. <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             Als <m>X \sim N(\mu,\sigma)</m>, dan geldt dat
             <ol>
               <li>
                 <p>
                   <m>P(\mu-\sigma \le X \le \mu+\sigma)=0,683</m>
                 </p>
               </li>
               <li>
                 <p>
                   <m>P(\mu-2\sigma \le X \le \mu+2\sigma)=0,955</m>
                 </p>
               </li>
               <li>
                 <p>
                   <m>P(\mu-3\sigma \le X \le \mu+3\sigma)=0,977</m>
                 </p>
               </li>
             </ol>
             Reken deze kansen na.
           </p>
           <p>
             De kans dat <m>X</m> een waarde heeft tussen <m>\mu-\sigma</m> en <m>\mu+\sigma</m> is dus ongeveer gelijk aan <m>68,3\%</m>. Deze kans stijgt tot <m>95,5\%</m> en <m>99,7\%</m> als <m>X</m> waarden kan aannemen die respectievelijk <m>2\sigma</m> en <m>3\sigma</m> van <m>\mu</m> afwijken. Deze criteria kan je gebruiken om na te gaan of een reeks waarnemingen normaal verdeeld zijn.
           </p>
         </statement>
         <solution>
           <p>
             Zet om naar de standaardnormale verdeling en zie oef. 3 voor de berekening van de kansen.
           </p>
         </solution>
       </exercise>
       <exercise>
         <statement>
           <p>
             Een robot heeft gemiddeld 80 seconden nodig voor het bevestigen van een bumper. In zo’n 20% van de gevallen is hij al na 77 seconden klaar. Bereken hoe groot de standaardafwijking is.
           </p>
         </statement>
        <solution>
           <p>
             Er geldt dat <m>P(Z \le -0,8416)=0,20</m>. We kunnen nu de standaardafwijking berekenen:
             <me>
               \sigma=\frac{x-\mu}{z}=\frac{77-80}{-0,8416}=3,56
             </me>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             Een machine vult pakken met suiker. De massa suiker die door de machine afgeleverd wordt, is normaal verdeeld met <m>\mu = 1015</m> g en <m>\sigma=10</m> g. Stel dat het mogelijk is om de afstelling van <m>\mu</m> te veranderen zonder dat <m>\sigma</m> verandert. Hoe moet de afstelling gebeuren zodat slechts <m>1\%</m> van de pakken een volume heeft van minder dan 1 kg?
           </p>
         </statement>
         <solution>
           <p>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
       <exercise>
         <statement>
           <p>
             Als Thomas thuis om 7.50 uur vertrekt naar school, is hij in <m>4\%</m> van de gevallen te laat voor de les die om 8.30 uur begint. Vertrekt hij om 7.45 uur, dan is hij slechts in <m>1\%</m> van de gevallen te laat. In de veronderstelling dat de reistijd van Thomas naar school normaal verdeeld is, hoe laat moet hij dan thuis vertrekken om in niet meer dan <m>0,5\%</m> van de gevallen te laat te komen?
           </p>
         </statement>
         <solution>
           <p>
             <url href="https://www.desmos.com/calculator/otzxhyw6yf"/>
           </p>
         </solution>
       </exercise>
     </exercises>
  </section>

  <section>
    <title> De binomiale verdeling benaderen met een normale verdeling</title>
    <p>
      We hebben de normale verdeling in het begin van dit hoofdstuk geïntroduceerd als een benadering van de binomiale verdeling. Daar komen we nu even op terug. Deze benadering was voornamelijk vroeger belangrijk. Een computer rekent vandaag probleemloos een binomiale verdeling uit voor <m>n=100</m> en meer.
    </p>

    <p>
      Als <m>X \sim B(n,p)</m> en <m>n</m> voldoende groot<fn>In de praktijk betekent dit <m>n \ge 20</m>, <m>np \ge 5</m> en <m>n(1-p) \ge 5</m>.</fn> is, dan kan je deze verdeling benaderen met een normale verdeling <m>X' \sim N(np,\sqrt{np(1-p)})</m>. Omdat je van een discrete verdeling overgaat naar een continue verdeling moet je wel een continuïteitscorrectie toepassen. Dit betekent eigenlijk gewoon dat je moet opletten dat je het juiste interval <m>[x_1,x_2]</m> neemt om de kansen <m>P(x_1 \le X' \le x_2)</m> te berekenen. Beschouw bijvoorbeeld de binomiale verdeling en de normale benadering ervan in onderstaande figuur. Er geldt dan dat <m>P(X=24)=P(23,5 \le  X' \le 24,5)</m>, <m>P(X \ge 24)=P(X' \ge 23,5)</m> en <m>P(X \gt 24)=P(X' \gt 24,5)</m>. In het eerste en tweede geval moet je ervoor zorgen dat je de hele rechthoek die hoort bij <m>x=24</m> meeneemt en in het derde geval mag je de rechthoek net niet meerekenen. Volgens een analoge redenering geldt er dat <m>P(X \lt 24)=P(X' \lt 23,5)</m> en dat <m>P(X \le 24)=P(X \lt 24,5)</m>.
    </p>

    <sidebyside width="60%">
      <image source="continuïteitscorrectie2.png"/>
    </sidebyside>

    <exercise>
      <statement>
        <p>
          We gooien 100 keer een eerlijk geldstuk omhoog. Bereken onderstaande kansen met de binomiale verdeling en de normale verdeling.
         <ol>
            <li>
              <p>
                De kans dat er 50 keer munt gegooid wordt.
              </p>
            </li>
            <li>
              <p>
                De kans dat er minstens 80 keer munt gegooid wordt.
              </p>
            </li>
            <li>
              <p>
                De kans dat het aantal keren munt ten minste 40% en ten hoogste 60% van het aantal worpen bedraagt voor <m>n=100</m>, <m>n=500</m> en <m>n=1000</m>.
              </p>
            </li>
          </ol>
        </p>
      </statement>
      <solution>
        <p>
          <url href="https://www.desmos.com/calculator/otzxhyw6yf"/>
        </p>
      </solution>
    </exercise>

    <p>
      Het benaderen van een binomiale verdeling met een normale verdeling is een speciaal geval van een algemener principe: de centrale limietstelling.
    </p>
    <assemblage>
      <title>Centrale limietstelling</title>
      <p>
        Als <m>n</m> onafhankelijke stochasten <m>X_1, X_2, \ldots, X_n</m> willekeurig verdeeld zijn met een zeker gemiddelde <m>\mu_{X_i}</m> en standaardafwijking <m>\sigma_{X_i}</m>, dan geldt wanneer <m>n</m> voldoende groot is dat <m>G=\dfrac{1}{n}\sum_{i=1}^n X_i</m> normaal verdeeld is met
        <md>
          <mrow>\mu_G = \frac{1}{n}\sum \mu_{X_i}</mrow>
          <mrow>\sigma_G = \frac{1}{\sqrt{n}} \sqrt{\sum_{i=1}^n \sigma^2_{X_i}}</mrow>
        </md>
      </p>
      <p>
        In het speciale geval dat de stochasten dezelfde verdeling hebben met verwachtingswaarde <m>\mu</m> en standaardafwijking <m>\sigma</m>, is <m>G</m> normaal verdeeld met
        <md>
          <mrow>\mu_G = \mu</mrow>
          <mrow>\sigma_G = \frac{\sigma}{\sqrt{n}} </mrow>
        </md>
      </p>
    </assemblage>
    <p>
      Zie <url href="https://www.desmos.com/calculator/rcsfiewi2b"> hier </url> voor twee voorbeelden.
    </p>

  </section>

  <!--gecombineerde oef: https://www.hhofstede.nl/modules/normaalbinom.htm -->

</chapter>
